# HERO-hanke
Erilaisten toimistotilojen, etätyön ja sairauspoissaolojen väliset yhteydet ennen ja jälkeen koronapandemian 
Hybridityön yleistyessä ja toimistotiloja kehitettäessä tarvitaan uutta tietoa etätyön ja erilaisten työtilojen 
vaikutuksista hyvinvointiin. 
Tässä hankkeessa selvitämme etätyön, koetun työympäristön, työhyvinvoinnin ja sairauspoissaolojen yhteyksiä 
erilaisissa toimistotiloissa. Hanke tuottaa tietoa työtilojen ja etätyön kehittämisen tueksi tietotyössä.
Aikataulu 2021–2024
Aineistot ja menetelmät
Etätyön ja sairauspoissaolojen yhteyksiä tarkastellaan hyödyntämällä työnantajien omia työajanseuranta- ja HR-järjestelmien tietoja usealta vuodelta. Tietojen avulla pystytään tutkimaan etätyön ja lyhyiden sairauspoissaolojen kehitystä ajalta ennen koronapandemiaa vuoden 2023 loppuun asti. Erityisesti tarkastellaan monitilatoimistoon muuton vaikutuksia etätyön ja sairauspoissaolojen määriin ja suhteisiin. Lisäksi tietoa kerätään kyselyn ja tilakatselmusten kautta, jotta työympäristön olosuhteiden yhteydestä koettuun työhyvinvointiin, työkykyyn ja terveyteen saadaan tarkempaa tietoa. Hankkeeseen osallistuu viisi työpaikkaa.

Tutkimusryhmä
Annina Ropponen, Elina Tulenheimo-Eklund, Suvi Hirvonen, Virpi Ruohomäki, Kari Reijula, Maria Hirvonen ja Jukka Kärkimaa

Rahoittajat
Työsuojelurahasto, Työterveyslaitos ja osallistuvat organisaatiot.

